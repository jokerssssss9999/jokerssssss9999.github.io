<!DOCTYPE html><html lang="zh-CN" data-theme="dark"><head><meta charset="UTF-8"><meta http-equiv="X-UA-Compatible" content="IE=edge"><meta name="viewport" content="width=device-width, initial-scale=1.0,viewport-fit=cover"><title>200_资治通鉴第二百卷(唐纪) | 殇</title><meta name="author" content="布隆迪骑士"><meta name="copyright" content="布隆迪骑士"><meta name="format-detection" content="telephone=no"><meta name="theme-color" content="#0d0d0d"><meta name="description" content="资治通鉴第二百卷(唐纪) 唐高宗天皇大圣大弘孝皇帝　永徽六年（乙卯，公元655年） 唐高宗永徽六年（乙卯，公元655年） 　　冬，十月，己酉，下诏称：“王皇后、萧淑妃谋行鸩毒，废为庶人，母及兄弟，并除名，流岭南。”许敬宗奏：“故特进赠司空王仁祐告身尚存，使逆乱馀孽犹得为廕，并请除削。”从之。 　　乙卯，百官上表请立中宫，乃下诏曰：“武氏门著勋庸，地华缨黻，往以才行选入后庭，誉重椒闱，德光兰掖。朕昔">
<meta property="og:type" content="article">
<meta property="og:title" content="200_资治通鉴第二百卷(唐纪)">
<meta property="og:url" content="https://jokerssssss9999.github.io/2025/12/11/200_%E8%B5%84%E6%B2%BB%E9%80%9A%E9%89%B4%E7%AC%AC%E4%BA%8C%E7%99%BE%E5%8D%B7(%E5%94%90%E7%BA%AA)/index.html">
<meta property="og:site_name" content="殇">
<meta property="og:description" content="资治通鉴第二百卷(唐纪) 唐高宗天皇大圣大弘孝皇帝　永徽六年（乙卯，公元655年） 唐高宗永徽六年（乙卯，公元655年） 　　冬，十月，己酉，下诏称：“王皇后、萧淑妃谋行鸩毒，废为庶人，母及兄弟，并除名，流岭南。”许敬宗奏：“故特进赠司空王仁祐告身尚存，使逆乱馀孽犹得为廕，并请除削。”从之。 　　乙卯，百官上表请立中宫，乃下诏曰：“武氏门著勋庸，地华缨黻，往以才行选入后庭，誉重椒闱，德光兰掖。朕昔">
<meta property="og:locale" content="zh_CN">
<meta property="og:image" content="https://jokerssssss9999.github.io/img/favicon.png">
<meta property="article:published_time" content="2025-12-11T06:20:30.000Z">
<meta property="article:modified_time" content="2025-12-17T09:36:38.794Z">
<meta property="article:author" content="布隆迪骑士">
<meta property="article:tag" content="资治通鉴">
<meta name="twitter:card" content="summary">
<meta name="twitter:image" content="https://jokerssssss9999.github.io/img/favicon.png"><script type="application/ld+json">{
  "@context": "https://schema.org",
  "@type": "BlogPosting",
  "headline": "200_资治通鉴第二百卷(唐纪)",
  "url": "https://jokerssssss9999.github.io/2025/12/11/200_%E8%B5%84%E6%B2%BB%E9%80%9A%E9%89%B4%E7%AC%AC%E4%BA%8C%E7%99%BE%E5%8D%B7(%E5%94%90%E7%BA%AA)/",
  "image": "https://jokerssssss9999.github.io/img/favicon.png",
  "datePublished": "2025-12-11T06:20:30.000Z",
  "dateModified": "2025-12-17T09:36:38.794Z",
  "author": [
    {
      "@type": "Person",
      "name": "布隆迪骑士",
      "url": "https://jokerssssss9999.github.io"
    }
  ]
}</script><link rel="shortcut icon" href="/img/favicon.png"><link rel="canonical" href="https://jokerssssss9999.github.io/2025/12/11/200_%E8%B5%84%E6%B2%BB%E9%80%9A%E9%89%B4%E7%AC%AC%E4%BA%8C%E7%99%BE%E5%8D%B7(%E5%94%90%E7%BA%AA)/index.html"><link rel="preconnect" href="//cdn.jsdelivr.net"/><link rel="preconnect" href="//busuanzi.ibruce.info"/><link rel="stylesheet" href="/css/index.css?v=5.5.1"><link rel="stylesheet" href="https://cdn.jsdelivr.net/npm/@fortawesome/fontawesome-free@7.1.0/css/all.min.css"><script>
    (() => {
      
    const saveToLocal = {
      set: (key, value, ttl) => {
        if (!ttl) return
        const expiry = Date.now() + ttl * 86400000
        localStorage.setItem(key, JSON.stringify({ value, expiry }))
      },
      get: key => {
        const itemStr = localStorage.getItem(key)
        if (!itemStr) return undefined
        const { value, expiry } = JSON.parse(itemStr)
        if (Date.now() > expiry) {
          localStorage.removeItem(key)
          return undefined
        }
        return value
      }
    }

    window.btf = {
      saveToLocal,
      getScript: (url, attr = {}) => new Promise((resolve, reject) => {
        const script = document.createElement('script')
        script.src = url
        script.async = true
        Object.entries(attr).forEach(([key, val]) => script.setAttribute(key, val))
        script.onload = script.onreadystatechange = () => {
          if (!script.readyState || /loaded|complete/.test(script.readyState)) resolve()
        }
        script.onerror = reject
        document.head.appendChild(script)
      }),
      getCSS: (url, id) => new Promise((resolve, reject) => {
        const link = document.createElement('link')
        link.rel = 'stylesheet'
        link.href = url
        if (id) link.id = id
        link.onload = link.onreadystatechange = () => {
          if (!link.readyState || /loaded|complete/.test(link.readyState)) resolve()
        }
        link.onerror = reject
        document.head.appendChild(link)
      }),
      addGlobalFn: (key, fn, name = false, parent = window) => {
        if (!false && key.startsWith('pjax')) return
        const globalFn = parent.globalFn || {}
        globalFn[key] = globalFn[key] || {}
        globalFn[key][name || Object.keys(globalFn[key]).length] = fn
        parent.globalFn = globalFn
      }
    }
  
      
      const activateDarkMode = () => {
        document.documentElement.setAttribute('data-theme', 'dark')
        if (document.querySelector('meta[name="theme-color"]') !== null) {
          document.querySelector('meta[name="theme-color"]').setAttribute('content', '#0d0d0d')
        }
      }
      const activateLightMode = () => {
        document.documentElement.setAttribute('data-theme', 'light')
        if (document.querySelector('meta[name="theme-color"]') !== null) {
          document.querySelector('meta[name="theme-color"]').setAttribute('content', '#ffffff')
        }
      }

      btf.activateDarkMode = activateDarkMode
      btf.activateLightMode = activateLightMode

      const theme = saveToLocal.get('theme')
    
          theme === 'dark' ? activateDarkMode() : theme === 'light' ? activateLightMode() : null
        
      
      const asideStatus = saveToLocal.get('aside-status')
      if (asideStatus !== undefined) {
        document.documentElement.classList.toggle('hide-aside', asideStatus === 'hide')
      }
    
      
    const detectApple = () => {
      if (/iPad|iPhone|iPod|Macintosh/.test(navigator.userAgent)) {
        document.documentElement.classList.add('apple')
      }
    }
    detectApple()
  
    })()
  </script><script>const GLOBAL_CONFIG = {
  root: '/',
  algolia: undefined,
  localSearch: undefined,
  translate: {"defaultEncoding":2,"translateDelay":0,"msgToTraditionalChinese":"繁","msgToSimplifiedChinese":"簡"},
  highlight: {"plugin":"highlight.js","highlightCopy":true,"highlightLang":true,"highlightHeightLimit":false,"highlightFullpage":false,"highlightMacStyle":true},
  copy: {
    success: '复制成功',
    error: '复制失败',
    noSupport: '浏览器不支持'
  },
  relativeDate: {
    homepage: false,
    post: false
  },
  runtime: '',
  dateSuffix: {
    just: '刚刚',
    min: '分钟前',
    hour: '小时前',
    day: '天前',
    month: '个月前'
  },
  copyright: undefined,
  lightbox: 'null',
  Snackbar: undefined,
  infinitegrid: {
    js: 'https://cdn.jsdelivr.net/npm/@egjs/infinitegrid@4.12.0/dist/infinitegrid.min.js',
    buttonText: '加载更多'
  },
  isPhotoFigcaption: false,
  islazyloadPlugin: false,
  isAnchor: false,
  percent: {
    toc: true,
    rightside: false,
  },
  autoDarkmode: false
}</script><script id="config-diff">var GLOBAL_CONFIG_SITE = {
  title: '200_资治通鉴第二百卷(唐纪)',
  isHighlightShrink: false,
  isToc: false,
  pageType: 'post'
}</script><meta name="generator" content="Hexo 8.0.0"></head><body><script>window.paceOptions = {
  restartOnPushState: false
}

btf.addGlobalFn('pjaxSend', () => {
  Pace.restart()
}, 'pace_restart')

</script><link rel="stylesheet" href="https://cdn.jsdelivr.net/npm/pace-js@1.2.4/themes/blue/pace-theme-minimal.min.css"/><script src="https://cdn.jsdelivr.net/npm/pace-js@1.2.4/pace.min.js"></script><div class="post" id="body-wrap"><header class="post-bg" id="page-header"><nav id="nav"><span id="blog-info"><a class="nav-site-title" href="/"><span class="site-name">殇</span></a><a class="nav-page-title" href="/"><span class="site-name">200_资治通鉴第二百卷(唐纪)</span><span class="site-name"><i class="fa-solid fa-circle-arrow-left"></i><span>  返回首页</span></span></a></span><div id="menus"></div></nav><div id="post-info"><h1 class="post-title">200_资治通鉴第二百卷(唐纪)</h1><div id="post-meta"><div class="meta-firstline"><span class="post-meta-date"><i class="far fa-calendar-alt fa-fw post-meta-icon"></i><span class="post-meta-label">发表于</span><time class="post-meta-date-created" datetime="2025-12-11T06:20:30.000Z" title="发表于 2025-12-11 06:20:30">2025-12-11</time><span class="post-meta-separator">|</span><i class="fas fa-history fa-fw post-meta-icon"></i><span class="post-meta-label">更新于</span><time class="post-meta-date-updated" datetime="2025-12-17T09:36:38.794Z" title="更新于 2025-12-17 09:36:38">2025-12-17</time></span></div><div class="meta-secondline"><span class="post-meta-separator">|</span><span class="post-meta-pv-cv" id="" data-flag-title=""><i class="far fa-eye fa-fw post-meta-icon"></i><span class="post-meta-label">浏览量:</span><span id="busuanzi_value_page_pv"><i class="fa-solid fa-spinner fa-spin"></i></span></span></div></div></div></header><main class="layout" id="content-inner"><div id="post"><article class="container post-content" id="article-container"><p>资治通鉴第二百卷(唐纪)</p>
<p>唐高宗天皇大圣大弘孝皇帝　永徽六年（乙卯，公元655年）</p>
<p>唐高宗永徽六年（乙卯，公元655年）</p>
<p>　　冬，十月，己酉，下诏称：“王皇后、萧淑妃谋行鸩毒，废为庶人，母及兄弟，并除名，流岭南。”许敬宗奏：“故特进赠司空王仁祐告身尚存，使逆乱馀孽犹得为廕，并请除削。”从之。</p>
<p>　　乙卯，百官上表请立中宫，乃下诏曰：“武氏门著勋庸，地华缨黻，往以才行选入后庭，誉重椒闱，德光兰掖。朕昔在储贰，特荷先慈，常得待从，弗离朝夕，宫壸之内，恒自饬躬，嫔嫱之间，未尝迕目，圣情鉴悉，每垂赏叹，遂以武氏赐朕，事同政君，可立为皇后。”</p>
<p>　　丁巳，赦天下。是日，皇后上表称：“陛下前以妾为宸妃，韩瑗、来济面折庭争，此既事之极难，岂非深情为国！乞加褒赏。”上以表示瑗等，瑗等弥忧惧，屡请去位，上不许。</p>
<p>　　十一月，丁卯朔，临轩命司空李勣赍玺绶册皇后武氏。是日，百官朝皇后于肃义门。</p>
<p>　　故后王氏、故淑妃萧氏，并囚于别院，上尝念之，间行至其所，见其室封闭极密，惟窍壁以通食器，恻然伤之，呼曰：“皇后、淑妃安在？”王氏泣对曰：“妾等得罪为宫婢，何得更有尊称！”又曰：“至尊若念畴昔，使妾等再见日月，乞名此院为回心院。”上曰：“朕即有处置。”武后闻之，大怒，遣人杖王氏及萧氏各一百，断去手足，捉酒甕中，曰：“令二妪骨醉！”数日而死，又斩之。王氏初闻宣敕，再拜曰：“愿大家万岁！昭仪承恩，死自吾分。”淑妃骂曰：“阿武妖猾，乃至于此！愿他生我为猫，阿武为鼠，生生扼其喉。”由是宫中不畜猫。寻又改王氏姓为蟒氏，萧氏为枭氏。武后数见王、萧为祟，被发沥血如死时状。后徙居蓬莱宫，复见之，故多在洛阳，终身不归长安。</p>
<p>　　己巳，许敬宗奏曰：“永徽爰始，国本未生，权引彗星，越升明两。近者元妃载诞，正胤降神，重光日融，爝晖宜息。安可反植枝干，久易位于天庭；倒袭裳衣，使违方于震位！又，父子之际，人所难言，事或犯鳞，必婴严宪，煎膏染鼎，臣亦甘心。”上召见，问之，对曰：“皇太子，国之本也，本犹未正，万国无所系心。且在东宫者，所出本微，今知国家已有正嫡，必不自安。窃位而怀自疑，恐非宗庙之福，愿陛下熟计之。”上曰：“忠已自让。”对曰：“能为太伯，愿速从之。”</p>
<p>　　西突厥颉苾达度设数遣使请兵讨沙钵罗可汗。甲戌，遣丰州都督元礼臣册拜颉苾达度设为可汗。礼臣至碎叶城，沙钵罗发兵拒之，不得前。颉苾达度设部落多为沙钵罗所并，馀众寡弱，不为诸姓所附，礼臣竟不册拜而归。</p>
<p>　　中书侍郎李义府参知政事。义府容貌温恭，与人语，必嬉怡微笑，而狡险忌克，故时人谓义府笑中有刀；又以其柔而害物，谓之李猫。</p>
<p>　　高宗天皇大圣大弘孝皇帝上之下显庆元年（丙辰，公元六五六年）春，正月，辛未，以皇太子忠为梁王、梁州刺史，立皇后子代王弘为皇太子，生四年矣。忠既废，官属皆惧罪亡匿，无敢见者；右庶子李安仁独候忠，泣涕拜辞而去。安仁，纲之孙也。</p>
<p>　　壬申，赦天下，改元。</p>
<p>　　二月，辛亥，赠武士彟司徒，赐爵周国公。</p>
<p>　　三月，以度支侍郎杜正伦为黄门侍郎、同三品。</p>
<p>　　夏，四月，壬子，矩州人谢无灵举兵反，黔州都督李子和讨平之。</p>
<p>　　己未，上谓侍臣曰：“朕思养人之道，未得其要，公等为朕陈之。”来济对曰：“昔齐桓公出游，见老而饥寒者，命赐之食，老人曰：‘愿赐一国之饥者。’赐之衣，曰：‘愿赐一国之寒者。’公曰：‘寡人之廪府安足以周一国之饥寒！’老人曰‘君不夺农时，则国人皆有馀食矣；不夺蚕要，则国人皆有馀衣矣！’故人君之养人，在省其征役而已。今山东役丁，岁别数万，役之则人大劳，取庸则人大费。臣愿陛下量公家所须外，馀悉免之。”上从之。</p>
<p>　　六月，辛亥，礼宫奏停太祖、世祖配祀，以高祖配昊天于圜丘，太宗配五帝于明堂；从之。</p>
<p>　　秋，七月，乙丑，西洱蛮酋长杨栋附、显和蛮酋长王罗祁、郎、昆、梨、盘四州酋长王伽冲等帅众内附。</p>
<p>　　癸未，以中书令崔敦礼为太子少师、同中书门下三品。</p>
<p>　　八月，丙申，固安昭公崔敦礼薨。</p>
<p>　　辛丑，葱山道行军总管程知节击西突厥，与歌逻、处月二部战于榆慕谷，大破之，斩首千馀级。副总管周智度攻突骑施、处木昆等部于咽城，拔之，斩首三万级。</p>
<p>　　乙巳，龟兹王布失毕入朝。</p>
<p>　　李义府恃宠用事。洛州妇人淳于氏，美色，系大理狱，义府属大理寺丞毕正义枉法出之，将纳为妾，大理卿段宝玄疑而奏之。上命给事中刘仁轨等鞫之，义府恐事泄，逼正义自缢于狱中。上知之，原义府罪不问。</p>
<p>　　侍御史涟水王义方欲奏弹之，先白其母曰：“义方为御史，视奸臣不纠则不忠，纠之则身危而忧及于亲为不孝，二者不能自决，奈何？”母曰：“昔王陵之母，杀身以成子之名。汝能尽忠以事君，吾死不恨！”义方乃奏称：“义府于辇毂之下，擅杀六品寺丞；就云正义自杀，亦由畏义府威，杀身以灭口。如此，则生杀之威，不由上出，渐不可长，请更加勘当！”于是对仗，叱义府令下；义府顾望不退。义方三叱，上既无言，义府始趋出，义方乃读弹文。上释义府不问，而谓义方毁辱大臣，言辞不逊，贬莱州司户。</p>
<p>　　九月，括州暴风，海溢，溺四千馀家。</p>
<p>　　冬，十一月，丙寅，生羌酋长浪我利波等帅众内附，以其地置柘、栱二州。</p>
<p>　　十二月，程知节引军至鹰娑川，遇西突厥二万骑，别部鼠尼施等二万馀骑继至，前军总管苏定方帅五百骑驰往击之，西突厥大败，追奔二十里，杀获千五百馀人，获马及器械，绵亘山野，不可胜计。副大总管王文度害其功，言于知节曰：“今兹虽云破贼，官军亦有死伤，乘危轻脱，乃成败之法耳，何急而为此！自今当结方陈，置辎重在内，遇贼则战，此万全策也。”又矫称别得旨，以知节恃勇轻敌，委文度为之节制，遂收军不许深入。士卒终日跨马被甲结陈，不胜疲顿，马多瘦死。定方言于知节曰：“出师欲以讨贼，今乃自守，坐自困敝，若遇贼必败；懦怯如此，何以立功！且主上以公为大将，岂可更遣军副专其号令，事必不然。请囚文度，飞表以闻。”知节不从。至恒笃城，有群胡归附，文度曰“此属伺我旋师，还复为贼，不如尽杀之，取其资财。”定方曰：“如此乃自为贼耳，何名伐叛！”文度竟杀之，分其财，独定方不受。师旋，文度坐矫诏当死，特除名；知节亦坐逗遛追贼不及，减死免官。</p>
<p>　　是岁，以太常卿驸马都尉高履行为益州长史。</p>
<p>　　韩瑗上疏，为褚遂良讼冤曰：“遂良体国忘家，捐身徇物，风霜其操，铁石其心，社稷之旧臣，陛下之贤佐。无闻罪状，斥去朝廷，内外黎，咸嗟举措。臣闻晋武弘裕，不贻刘毅之诛；汉祖深仁，无恚周昌之直。而遂良被迁，已经寒暑，违忤陛下，其罚塞焉。伏愿缅鉴无辜，稍宽非罪，俯矜微款，以顺人情。”上谓瑗曰：“遂良之情，朕亦知之。然其悖戾好犯上，故以此责之，卿何言之深也！”对曰：“遂良社稷忠臣，为谗谀所毁。昔微子去而殷国以亡，张华存而纲纪不乱。陛下无故弃逐旧臣，恐非国家之福！”上不纳。瑗以言不用，乞归田里，上不许。</p>
<p>　　刘洎之子讼其父冤，称贞观之末，为褚遂良所谮而死，李义府复助之。上以问近臣，众希义府之旨，皆言其枉。给事中长安乐彦玮独曰：“刘洎大臣，人主暂有不豫，岂得遽自比伊、霍！今雪洎之罪，谓先帝用刑不当乎！”上然其言，遂寝其事。</p>
<p>　　高宗天皇大圣大弘孝皇帝上之下显庆二年（丁巳，公元六五七年）春，正月，癸巳，分哥逻禄部置阴山、大漠二都督府。</p>
<p>　　闰月，壬寅，上行幸洛阳。</p>
<p>　　庚戌，以右屯卫将军苏定方为伊丽道行军总管，帅燕然都护渭南任雅相、副都护萧嗣业发回纥等兵，自北道讨西突厥沙钵罗可汗。嗣业，钜之子也。</p>
<p>　　初，右卫大将军阿史那弥射及族兄左屯卫大将军步真，皆西突厥酋长，太宗之世，帅众来降；至是，诏以弥射、步真为流沙安抚大使，自南道招集旧众。</p>
<p>　　二月，辛酉，车驾至洛阳宫。</p>
<p>　　庚午，立皇子显为周王。壬申，徙雍王素节为郇王。</p>
<p>　　三月，甲辰，以潭州都督褚遂良为桂州都督。</p>
<p>　　癸丑，以李义府兼中书令。</p>
<p>　　夏，五月，丙申，上幸明德宫避暑。上自即位，每日视事；庚子，宰相奏天下无虞，请隔日视事；许之。</p>
<p>　　秋，七月，丁亥朔，上还洛阳宫。</p>
<p>　　王玄策之破天竺也，得方士那罗迩娑婆寐以归，自言有长生之术。太宗颇信之，深加礼敬，使合长生药。发使四方求奇药异石，又发使诣婆罗门诸国采药。其言率皆迂诞无实，苟欲以延岁月，药竟不就，乃放还。上即位，复诣长安，又遣归。玄策时为道王友，辛亥，奏言：“此婆罗门实能合长年药，自诡必成，今遣归，可惜失之。”玄策退，上谓侍臣曰：“自古安有神仙！秦始皇、汉武帝求之，疲弊生民，卒无所成。果有不死之人，今皆安在！”李对曰：“诚如圣言。此婆罗门今兹再来，容发衰白，已改于前，何能长生！陛下遣之，内外皆喜。”娑婆寐竟死于长安。</p>
<p>　　许敬宗、李义府希皇后旨，诬奏侍中韩瑗、中书令来济与褚遂良潜谋不轨，以桂州用武之地，授遂良桂州都督，欲以为外援。八月，丁卯，瑗坐贬振州刺史，济贬台州刺史，终身不听朝觐。又贬褚遂良为爱州刺史，荣州刺史柳奭为象州刺史。</p>
<p>　　遂良至爱州，上表自陈：“往者濮王、承乾交争之际，臣不顾死亡，归心陛下。时岑文本、刘洎奏称‘承乾恶状已彰，身在别所，其于东宫，不可少时虚旷，请且遣濮王往居东宫。’臣又抗言固争，皆陛下所见。卒与无忌等四人共定大策。及先朝大渐，独臣与无忌同受遗诏。陛下在草土之辰，不胜哀恸，臣以社稷宽譬，陛下手抱臣颈。臣与无忌区处众事，咸无废阙，数日之间，内外宁谧。力小任重，动罹愆过，蝼蚁馀齿，乞陛下哀怜。”表奏，不省。</p>
<p>　　己巳，礼官奏：“四郊迎气，存太微五帝之祀；南郊明堂，废纬书六天之义。其方丘祭地之外，别有神州，亦请合为一祀。”从之。</p>
<p>　　辛未，以礼部尚书许敬宗为侍中，兼度支尚书杜正伦为兼中书令。</p>
<p>　　冬，十月，戊戌，上行幸许州。乙巳，畋于滍水之南。壬子，至祀水曲。十二月，乙卯朔，车驾还洛阳宫。</p>
<p>　　苏定方击西突厥沙钵罗可汗，至金山北，先击处木昆部，大破之，其俟斤懒独禄等帅万馀帐来降，定方抚之，发其千骑与俱。</p>
<p>　　右领军郎将薛仁贵上言：“泥孰部素不伏贺鲁，为贺鲁所破，虏其妻子。今唐兵有破贺鲁诸部得泥孰妻子者，宜归之，仍加赐赉，使彼明知贺鲁为贼而大唐为之父母，则人致其死，不遗力矣。”上从之。泥孰喜，请从军共击贺鲁。</p>
<p>　　定方至曳咥河西，沙钵罗帅十姓兵且十万来拒战。定方将唐兵及回纥万馀人击之。沙钵罗轻定方兵少，直进围之。定方令步兵据南原，攒槊外向，自将骑兵陈于北原。沙钵罗先攻步军，三冲不动，定方引骑兵击之，沙钵罗大败，追奔三十里，斩获数万人；明日，勒兵复进。于是胡禄屋等五弩失毕悉众来降，沙钵罗独与处木昆屈律啜数百骑西走。时阿史那步真出南道，五咄陆部落闻沙钵罗败，皆诣步真降。定方乃命萧嗣业、回纥婆闰将胡兵趋邪罗斯川，追沙钵罗，定方与任雅相将新附之众继之。会大雪，平地二尺，军中咸请俟晴而行，定方曰：“虏恃雪深，谓我不能进，必休息士马。亟追之可及，若缓之，彼遁逃浸远，不可复追，省日兼功，在此时矣！”乃蹋雪昼夜兼行，所过收其部众，至双河，与弥射、步真兵合，去沙钵罗所居二百里，布陈长驱，径至其牙帐。沙钵罗与其徒将猎，定方掩其不备，纵兵击之，斩获数万人，得其鼓纛，沙钵罗与其子咥运、婿阎啜等脱走，趣石国。定方于是息兵，诸部各归所居，通道路，置邮驿，掩骸骨，问疾苦，画疆场，复生业，凡为沙钵罗所掠者，悉括还之，十姓安堵如故。乃命萧嗣业将兵追沙钵罗，定方引军还。</p>
<p>　　沙钵罗至石国西北苏咄城，人马饥乏，遣人赍珍宝入城市马。城主伊沮达官诈以酒食出迎，诱之入，闭门执之，送于石国。萧嗣业至石国，石国人以沙钵罗授之。</p>
<p>　　乙丑，分西突厥地置濛池、昆陵二都护府，以阿史那弥射为左卫大将军、昆陵都护、兴昔亡可汗，押五咄陆部落；阿史那步真为右卫大将军、濛池都护、继往绝可汗，押五弩失毕部落。遣光禄卿卢承庆持节册命，仍命弥射、步真与承庆据诸姓降者，准其部落大小，位望高下，授刺史以下官。</p>
<p>　　丁卯，以洛阳宫为东都，洛州官吏员品并如雍州。</p>
<p>　　是岁，诏：“自今僧尼不得受父母及尊者礼拜，所司明有法制禁断。”</p>
<p>　　以吏部侍郎刘祥道为黄门侍郎，仍知吏部选事。祥道以为：“今选司取士伤滥，每年入流之数，过一千四百，杂色入流，曾不铨简。即日内外文武官一品至九品，凡万三千四百六十五员，约准三十年，则万三千馀人略尽矣。若年别入流者五百人，足充所须之数。望有厘革。”既而杜正伦亦言入流人太多。上命正伦与祥道详议，而大臣惮于改作，事遂寝。祥道，杜甫之子也。</p>
<p>　　高宗天皇大圣大弘孝皇帝上之下显庆三年（戊午，公元六五八年）春，正月，戊子，长孙无忌等上所修新礼；诏中外行之。先是，议者谓贞观礼节文未备，故命无忌等修之。时许敬宗、李义府用事，所损益多希旨，学者非之。太常博士萧楚材等以为豫备凶事，非臣子所宜言；敬宗、义府深然之，遂焚《国恤》一篇，由是凶礼遂阙。</p>
<p>　　初，龟兹王布失毕妻阿史那氏与其相那利私通，布失毕不能禁，由是君臣猜阻，各有党与，互来告难。上两召之，既至，囚那利，遣左领军郎将雷文成送布失毕归国。至龟兹东境泥师城，龟兹大将羯猎颠发众拒之，仍遣使降于西突厥沙钵罗可汗。布失毕据城自守，不敢进。诏左屯卫大将军杨胄发兵讨之。会布失毕病卒，胄与羯猎颠战，大破之，擒羯猎颠及其党，尽诛之，乃以其地为龟兹都督府。戊申，立布失毕之子素稽为龟兹王兼都督。</p>
<p>　　二月，丁巳，上发东都；甲戌，至京师。</p>
<p>　　夏，五月，癸未，徙安西都护府于龟兹，以旧安西夏为西州都督府，镇高昌故地。</p>
<p>　　六月，营州都督兼东夷都护程名振、右领军中郎将薛仁贵将兵攻高丽之赤烽镇，拔之，斩首四百馀级，捕虏百馀人。高丽遣其大将豆方娄帅众三万拒之，名振以契丹逆击，大破之，斩首二千五百级。</p>
<p>　　秋，八月，甲寅，播罗哀獠酋长多胡桑等帅众内附。</p>
<p>　　冬，十月，庚申，吐蕃赞普来请婚。</p>
<p>　　中书令李义府有宠于上，诸子孩抱者并列清贵。而义府贪冒无厌，母、妻及诸子、女婿，卖官鬻狱，其门如市，多树朋党，倾动朝野。中书令杜正伦每以先进自处，义府恃恩，不为之下，由是有隙，与义府讼于上前。上以大臣不和，两责之。十一月，乙酉，贬正伦横州刺史，义府普州刺史。正伦寻卒于横州。</p>
<p>　　阿史那贺鲁既被擒，谓萧嗣业曰：“我本亡虏，为先帝所存，先帝遇我厚而我负之，今日之败，天所怒也。吾闻中国刑人必于市，愿刑我于昭陵之前以谢先帝。”上闻而怜之。贺鲁至京师，甲午，献于昭陵。敕免其死，分其种落为六都督府，其所役属诸国皆置州府，西尽波斯，并隶安西都护府。贺鲁寻死，葬于颉利墓侧。</p>
<p>　　戊戌，以许敬宗为中书令，大理卿辛茂将为兼侍中。</p>
<p>　　开府仪同三司鄂忠武公尉迟敬德薨。敬德晚年闲居，学延年术，修饰池台，奏清商乐以自奉养，不交通宾客，凡十六年。年七十四，以病终，朝廷恩礼甚厚。</p>
<p>　　是岁，爱州刺史褚遂良卒。</p>
<p>　　雍州司士许祎与来济善，侍御史张伦与李义府有怨，吏部尚书唐临奏以祎为江南道巡察使，伦为剑南道巡察使。是时义府虽在外，皇后常保护之。以临为挟私选授。</p>
<p>　　高宗天皇大圣大弘孝皇帝上之下显庆四年（己未，公元六五九年）春，二月，乙丑，免临官。</p>
<p>　　三月，壬午，西突厥兴昔亡可汗与真珠叶护战于双河，斩真珠叶护。</p>
<p>　　夏，四月，丙辰，以于志宁为太子太师、同中书门下三品；乙丑，以黄门侍郎许圉师参知政事。</p>
<p>　　武后以太尉赵公长孙无忌受重赐而不助己，深怨之。及议废王后，燕公于志宁中立不言，武后亦不悦。许敬宗屡以利害说无忌，无忌每面折之，敬宗亦怨。武后既立，无忌内不自安，后令敬宗伺其隙而陷之。</p>
<p>　　会洛阳人李奉节告太子洗马韦季方、监察御史李巢朋党事，敕敬宗与辛茂将鞫之。敬宗按之急，季方自刺，不死，敬宗因诬奏季方欲与无忌构陷忠臣近戚，使权归无忌，伺隙谋反，今事觉，故自杀。上惊曰：“岂有此邪！舅为小人所间，小生疑阻则有之，何至于反！”敬宗曰：“臣始末推究，反状已露，陛下犹以为疑，恐非社稷之福。”上泣曰“我家不幸，亲戚间屡有异志，往年高阳公主与房遗爱谋反，今元舅复然，使朕惭见天下之人。兹事若实，如之何？”对曰：“遗爱乳臭儿，与一女子谋反，势何所成！无忌与先帝谋取天下，天下服其智；为宰相三十年，天下畏其威；若一旦窃发，陛下遣谁当之？今赖宗庙之灵，皇天疾恶，因按小事，乃得大奸，实天下之庆也。臣窃恐无忌知季方自刺，窘急发谋，攘袂一呼，同恶云集，必为宗庙之忧。臣昔见宇文化及父述为炀帝所亲任，结以昏烟，委以朝政；述卒，化及复典禁兵，一夕于江都作乱，先杀不附己者，臣家亦豫其祸，于是大臣苏威、裴矩之徒，皆舞蹈马首，唯恐不及，黎明遂倾隋室。前事不远，愿陛下速决之！”上命敬宗更加审察。明日，敬宗复奏曰：“去夜季方已承与无忌同反，臣又问季方：‘无忌与国至亲，累朝宠任，何恨而反？’季方答云：‘韩瑗尝语无忌云：“柳奭、褚遂良劝公立梁王为太子，今梁王既废，上亦疑公，故出高履行于外。”自此无忌忧恐，渐为自安之计。后见长孙祥又出，韩瑗得罪，日夜与季方等谋反。’臣参验辞状，咸相符合，请收捕准法。”上又泣曰：“舅若果尔，朕决不忍杀之；若果杀之，天下将谓朕何！后世将谓朕何！”敬宗对曰：“薄昭，汉文帝之舅也，文帝从代来，昭亦有功，所坐止于杀人，文帝遣百官素服哭而杀之，至今天下以文帝为明主。今无忌忘两朝之大恩，谋移社稷，其罪与薄昭不可同年而语也。幸而奸状自发，逆徒引服，陛下何疑，犹不早决！古人有言：‘当断不断，反受其乱。’安危之机，间不容发。无忌今之奸雄，王莽、司马懿之流也；陛下少更迁延，臣恐变生肘腋，悔无及矣！”上以为然，竟不引问无忌。戊辰，下诏削无忌太尉及封邑，以为扬州都督，于黔州安置，准一品供给。祥，无忌之从父兄子也，前此自工部尚书出为荆州长史，故敬宗以此诬之。</p>
<p>　　敬宗又奏：“无忌谋逆，由褚遂良、柳奭、韩瑗构扇而成；奭仍潜通宫掖，谋行鸩毒，于志宁亦党附无忌。”于是诏追削遂良官爵，除奭、瑗名，免志宁官。遣使发道次兵援送无忌诣黔州。无忌子秘书监驸马都尉冲等皆除名，流岭表。遂良子彦甫、彦冲流爱州，于道杀之。益州长史高履行累贬洪州都督。</p>
<p>　　五月，丙申，兵部尚书任雅相、度支尚书卢承庆并参知政事。承庆，思道之孙也。</p>
<p>　　凉州刺史赵持满，多力善射，喜任侠，其从母为韩瑗妻，其舅驸马都尉长孙铨，无忌之族弟也，铨坐无忌，流巂州。许敬宗恐持满作难，诬云无忌同反，驿召至京师，下狱，讯掠备至，终无异辞，曰：“身可杀也，辞不可更！”吏无如之何，乃代为狱辞结奏。戊戌，诛之，尸于城西，亲戚莫敢视。友人王方翼叹曰：“栾布哭彭越，义也；文王葬枯骨，仁也。下不失义，上不失仁，不亦可乎！”乃收而葬之。上闻之，不罪也。方翼，废后之从祖兄也。长孙铨至流所，县令希旨杖杀之。</p>
<p>　　六月，丁卯，诏改《氏族志》为《姓氏录》。</p>
<p>　　初，太宗命高士廉等修《氏族志》，升降去取，时称允当。至是，许敬宗等以其书不叙武氏本望，奏请改之，乃命礼部郎中礼志约等比类升降，以后族为第一等，其馀悉以仕唐官品高下为准，凡九等。于是士卒以军功致位五品，豫士流，时人谓之“勋格”。</p>
<p>　　许敬宗议封禅仪，己巳，奏：“请以高祖、太宗俱配昊天上帝，太穆、文德二皇后俱配皇地祇。”从之。</p>
<p>　　秋，七月，命御史往高州追长孙恩，象州追柳奭，振州追韩瑗，并枷锁诣京师，仍命州县簿录其家。恩，无忌之族弟也。</p>
<p>　　壬寅，命李勣、许敬宗、辛茂将与任雅相、卢承庆更共覆按无忌事。许敬宗又遣中书舍人袁公瑜等诣黔州，再鞫无忌反状，至则逼无忌令自缢。诏柳奭、韩瑗所至斩决。使者杀柳奭于象州。韩瑗已死，发验而还。籍没三家，近亲皆流岭南为奴婢。常州刺史长孙祥坐与无忌通书，处绞。长孙恩流檀州。</p>
<p>　　八月，壬子，以普州刺史李义府兼吏部尚书、同中书门下三品。义府既贵，自言本出赵郡，与诸李叙昭穆；无赖之徒藉其权势，拜伏为兄叔者甚众。给事中李崇德初与同谱，及义府出为普州，即除之。义府闻而衔之，及复为相，使人诬构其罪，下狱，自杀。</p>
<p>　　乙卯，长孙氏、柳氏缘无忌、奭贬降者十三人。高履行贬永州刺史。于志宁贬荣州刺史，于氏贬者九人。自是政归中宫矣。</p>
<p>　　九月，诏以石、米、史、大安、小安、曹、拔汗那、北拔汗那、悒怛、疏勒、硃驹半等国置州县府百二十七。</p>
<p>　　冬，十月，丙午，太子加元服，赦天下。初，太宗疾山东士人自矜门地，昏姻多责资财，命修《氏族志》例降一等；王妃、主婿皆取勋臣家，不议山东之族。而魏征、房玄龄、李勣家皆盛与为昏，常左右之，由是旧望不减，或一姓之中，更分某房某眷，高下悬隔。李义府为其子求昏不获，恨之，故以先帝之旨，劝上矫其弊。壬戌，诏后魏陇西李宝、太原王琼、荥阳郑温、范阳卢子迁、卢浑、卢辅、清河崔宗伯、崔元孙、前燕博陵崔懿、晋赵郡李楷等子孙，不得自为昏姻。仍定天下嫁女受财之数，毋得受陪门财。然族望为时俗所尚，终不能禁，或载女窃送夫家，或女老不嫁，终不与异姓为昏。其衰宗落谱，昭穆所不齿者，往往反自称禁婚家，益增厚价。</p>
<p>　　闰月，戊寅，上发京师，令太子监国。太子思慕不已，上闻之，遽召赴行在。戊戌，车驾至东都。</p>
<p>　　十一月，丙午，以许圉师为散骑常侍、检校侍中。</p>
<p>　　戊午，侍中兼左庶子辛茂将薨。</p>
<p>　　思结俟斤都曼帅疏勒、硃俱波、谒般陀三国反，击破于阗。癸亥，以左骁卫大将军苏定方为安抚大使以讨之。</p>
<p>　　以卢承庆同中书门下三品。</p>
<p>　　右领军中郎将薛仁贵等与高丽将温沙门战于横山，破之。</p>
<p>　　苏定方军至业叶水，思结保马头川。定方选精兵万人、骑三千匹驰往袭之，一日一夜行三百里，诘旦，至城下，都曼大惊。战于城外，都曼败，退保其城。及暮，诸军继至，遂围之，都曼惧而出降。</p>
<p>　　高宗天皇大圣大弘孝皇帝上之下显庆五年（庚申，公元六六零年）春，正月，定方献俘于乾阳殿。法司请诛都曼，定方请曰：“臣许以不死，故都曼出降，愿丐其馀生。”上曰：“朕屈法以全卿之信。”乃免之。</p>
<p>　　甲子，上发东都；二月，辛巳，至并州。三月，丙午，皇后宴亲戚故旧邻里于朝堂，妇人于内殿，班赐有差。诏：“并州妇人年八十以上，绵版授郡君。”</p>
<p>　　百济恃高丽之援，数侵新罗；新罗王春秋上表求救。辛亥，以左武卫大将军苏定方为神丘道行军大总管，帅左骁卫将军刘伯英等水陆十万以伐百济。以春秋为嵎夷道行军总管，将新罗之众，与之合势。</p>
<p>　　夏，四月，戊寅，上发并州；癸巳，至东都。五月，作合璧宫。壬戌，上幸合璧宫。</p>
<p>　　戊辰，以定襄都督阿史德枢宾、左武候将军延陀梯真、居延州都督李合珠并为冷岍道行军总管，各将所部兵以讨叛奚，仍命尚书右丞崔馀庆充使总护三部兵，奚寻遣使降。更以枢宾等为沙砖道行军总管，以讨契丹，擒契丹松漠都督阿卜固送东都。</p>
<p>　　六月，庚午朔，日有食之。</p>
<p>　　早午，车驾还洛阳宫。</p>
<p>　　房州刺史梁王忠，年浸长，颇不自安，或私衣妇人服以备刺客；又数自占吉凶。或告其事，秋，七月，乙巳，废忠为庶人，徙黔州，囚于承乾故宅。</p>
<p>　　丁卯，度支尚书、同中书门下三品卢承庆坐科调失所免官。</p>
<p>　　八月，吐蕃禄东赞遣其子起政将兵击吐谷浑，以吐谷浑内附故也。</p>
<p>　　苏定方引军自成山济海，百济据熊津江口以拒之。定方进击破之，百济死者数千人，馀皆溃走。定方水陆齐进，直趣其都城。未至二十馀里，百济倾国来战，大破之，杀万馀人，追奔，入其郭。百济王义慈及太子隆逃于北境，定方进围其城；义慈次子泰自立为王，帅众固守。隆子文思曰：“王与太子皆在，而叔遽拥兵自王，借使能却唐兵，我父子必不全矣。”遂师左右逾城来降，百姓皆从之，泰不能止。定方命军士登城立帜，泰窘迫，开门请命。于是义慈、隆及诸城主皆降。百济故有五部，分统三十七郡、二百城、七十六万户，诏以其地置熊津等五都督府，以其酋长为都督、刺史。</p>
<p>　　壬午，左武卫大将军郑仁泰将兵讨思结、拔也固、仆骨、同罗四部，三战皆捷，追奔百馀里，斩其酋长而还。</p>
<p>　　冬，十月，上初苦凤眩头重，目不能视，百司奏事，上或使皇后决之。后性明敏，涉猎文史，处事皆称旨。由是始委以政事，权与人主侔矣。</p>
<p>　　十一月，戊戌朔，上御则天门楼，受百济俘，自其王义慈以下皆释之。苏定方前后灭三国，皆生擒其主。赦天下。</p>
<p>　　甲寅，上幸许州。十二月，辛未，畋于长社。己卯，还东都。</p>
<p>　　壬午，以左骁卫大将军契苾何力为浿江道行军大总管，左武卫大将军苏定方为辽东道行军大总管，左骁卫将军刘伯英为平壤道行军大总管，蒲州刺史程名振为镂方道总管，将兵分道击高丽。青州刺史刘仁轨坐督海运覆船，以白衣从军自效。</p>
<p>　　高宗天皇大圣大弘孝皇帝上之下龙朔元年（辛酉，公元六六一年）春，正月，乙卯，募河南北、淮南六十七州兵，得四万四千馀人，诣平壤、镂方行营。戊午，以鸿胪卿萧嗣业为夫馀道行军总管，帅回纥等诸部兵诣平壤。</p>
<p>　　二月，乙未晦，改元。</p>
<p>　　三月，丙申朔，上与群臣及外夷宴于洛城门，观屯营新教之舞，谓之《一戎大定乐》。时上欲亲征高丽，以象用武之势也。</p>
<p>　　初，苏定方即平百济，留郎将刘仁愿镇守百济府城，又以左卫中郎将王文度为熊津都督，抚其馀众。文度济海而卒，百济僧道琛、故将福信聚众据周留城，迎故王子丰于倭国而立之，引兵围仁愿于府城。诏起刘仁轨检校带方州刺史，将王文度之众，便道发新罗兵以救仁愿。仁轨喜曰：“天将富贵此翁矣！”于州司请《唐历》及庙讳以行，曰：“吾欲扫平东夷，颁大唐正朔于海表！”仁轨御军严整，转斗而前，所向皆下。百济立两栅于熊津江口，仁轨与新罗兵合击，破之，杀溺死者万馀人。道琛等乃释府城之围，退保任存城；新罗粮尽，引还。道琛自称领军将军，福信自称霜岑将军，招集徒众，其势益张。仁轨众少，与仁愿合军，休息士卒。上表诏新罗出兵，新罗王春秋奉诏，遣其将金钦将兵救仁轨等，至古泗，福信邀击，败之。钦自葛岭道遁还新罗，不敢复出。福信寻杀道琛，专总国兵。</p>
<p>　　夏，四月，丁卯，上幸合璧宫。</p>
<p>　　庚辰，以任雅相为浿江道行军总管，契苾何力为辽东道行军总管，苏定方为平壤道行军总管，与萧嗣业及诸胡兵凡三十五军，水陆分道并进。上欲自将大军继之；癸巳，皇后抗表谏亲征高丽；诏从之。</p>
<p>　　六月，癸未，以吐火罗、嚈哒、罽宾、波斯等十六国置都督府八，州七十六，县一百一十，军府一百二十六，并隶安西都护府。</p>
<p>　　秋，七月，甲戌，苏定方破高丽于浿江，屡战皆捷，遂围平壤城。</p>
<p>　　九月，癸巳朔，特进新罗王春秋卒；以其子法敏为乐浪郡王、新罗王。</p>
<p>　　壬子，徙潞王贤为沛王。贤闻王勃善属文，召为修撰。勃，通之孙也。时诸王斗鸡，勃戏为《檄周王鸡文》。上见之，怒曰：“此乃交构之渐。”斥勃出沛府。</p>
<p>　　高丽盖苏文遣其子男生以精兵数万守鸭绿水，诸军不得渡。契苾何力至，值冰大合，何力引众乘冰渡水，鼓噪而进，高丽大溃，追奔数十里，斩首三万级，馀众悉降，男生仅以身免。会有诏班师，乃还。</p>
<p>　　冬，十月，丁卯，上畋于陆浑；戊申，又畋于非山；癸酉，还宫。</p>
<p>　　回纥酋长婆闰卒，侄比粟毒代领其众，与同罗、仆固犯边，诏左武卫大将军郑仁泰为铁勒道行军大总管，燕然都护刘审礼、左武卫将军薛仁贵为副，鸿胪卿萧嗣业为仙萼道行军总管，右屯卫将军孙仁师为副，将兵讨之。审礼，德威之子也。</p>
<p>　　高宗天皇大圣大弘孝皇帝上之下龙朔二年（壬戌，公元六六二年）春，正月，辛亥，立波斯都督卑路斯为波斯王。二月，甲子，改百官名：以门下省为东台，中书省为西台，尚书省为中台；侍中为左相，中书令为右相，仆射为匡政，左、右丞为肃机，尚书为太常伯，侍郎为少常伯；其馀二十四司、御史台、九寺、七监、十六卫，并以义训更其名，而职任如故。</p>
<p>　　甲戌，浿江道大总管任雅相薨于军。雅相为将，未尝奏亲戚故吏从军，皆移所司补授，谓人曰：“官无大小，皆国家公器，岂可苟便其私！”由是军中赏罚皆平，人服其公。</p>
<p>　　戊寅，左骁卫将军白州刺史沃沮道总管庞孝泰，与高丽战于蛇水之上，军败，与其子十三人皆战死。苏定方围平壤久不下，会大雪，解围而还。</p>
<p>　　三月，郑仁泰等败铁勒于天山。</p>
<p>　　铁勒九姓闻唐兵将至，合众十馀万以拒之，选骁健者数十人挑战。薛仁贵发三矢，杀三人，馀皆下马请降。仁贵悉坑之，度碛北，击其馀众，获叶护兄弟三人而还。军中歌之曰：“将军三箭定天山，壮士长歌入汉关。”</p>
<p>　　思结、多滥葛等部落先保天山，闻仁泰等将至，皆迎降；仁泰等纵兵击之，掠其家以赏军士。虏相帅远遁，将军杨志追之，为虏所败。候骑告仁泰：“虏辎重在近，往可取也。”仁泰将轻骑万四千，倍道赴之，遂逾大碛，至仙萼河，不见虏，粮尽而还。值大雪，士卒饥冻，弃捐甲兵，杀马食之，马尽，人自相食，比入塞，馀兵才八百人。</p>
<p>　　军还，司宪大夫杨德裔劾奏：“仁泰等诛杀已降，使虏逃散，不抚士卒，不计资粮，遂使骸骨蔽野，弃甲资寇。自圣朝开创以来，未有如今日之丧败者。仁贵于所监临，贪淫自恣，虽矜所得，不补所丧。并请付法司推科。”诏以功赎罪，皆释之。</p>
<p>　　以右骁卫大将军契苾何力为铁勒道安抚使，左卫将军姜恪副之，以安辑其馀众。何力简精骑五百，驰入九姓中，虏大惊，何力乃谓曰：“国家知汝皆胁从，赦汝之罪，罪在酋长，得之则已。”其部落大喜，共执其叶护及设、特勒等二百馀人以授何力，何力数其罪而斩之，九姓遂定。</p>
<p>　　甲午，车驾发东都；辛亥，幸蒲州；夏，四月，庚申朔，至京师。</p>
<p>　　辛巳，作蓬莱宫。</p>
<p>　　五月，丙申，以许圉师为左相。</p>
<p>　　六月，乙丑，初令僧、尼、道士、女官致敬父母。</p>
<p>　　秋，七月，戊子朔，赦天下。</p>
<p>　　丁巳，熊津都督刘仁愿、带方州刺史刘仁轨大破百济于熊津之东，拔真岘城。</p>
<p>　　初，仁愿、仁轨等屯熊津城，上与之敕书，以“平壤军回，一城不可独固，宜拔就新罗。若金法敏借卿留镇，宜且停彼；若其不须，即宜泛海还也。”将士咸欲西归。仁轨曰：“人臣徇公家之利，有死无贰，岂得先念其私！主上欲灭高丽，故先诛百济，留兵守之，制其心腹；虽馀寇充斥而守备甚严，宜厉兵秣马，击其不意，理无不克。既捷之后，士卒心安，然后分兵据险，开张形势，飞表以闻，更求益兵。朝廷知其有成，必命将出师，声援才接，凶丑自歼。非直不弃成功，实亦永清海表。今平壤之军既还，熊津又拔，则百济馀烬，不日更兴，高丽逋寇，何时可灭！且今以一城之地居敌中央，苟或动足，即为擒虏，纵入新罗，亦为羁客，脱不如意，悔不可追。况福信凶悖残虐，君臣猜离，行相屠戮；正宜坚守观变，乘便取之，不可动也。”众从之。时百济王丰与福信等以仁愿等孤城无援，遣使谓之曰：“大使等何时西还，当遣相送。”仁愿、仁轨知其无备，忽出击之，拔其支罗城及尹城、大山、沙井等栅，杀获甚众，分兵守之。福信等以真岘城险要，加兵守之。仁轨伺其稍懈，引新罗兵夜傅城下，攀草而上，比明，入据其城，遂通新罗运粮之路。仁愿乃奏请益兵，诏发淄、青、莱、海之兵七千人以赴熊津。</p>
<p>　　福信专权，与百济王丰浸相猜忌。福信称疾，卧于窟室，欲俟丰问疾而杀之。丰知之，帅亲信袭杀福信，遣使诣高丽、倭国乞师以拒唐兵。</p>
</article><div class="post-copyright"><div class="post-copyright__author"><span class="post-copyright-meta"><i class="fas fa-circle-user fa-fw"></i>文章作者: </span><span class="post-copyright-info"><a href="https://jokerssssss9999.github.io">布隆迪骑士</a></span></div><div class="post-copyright__type"><span class="post-copyright-meta"><i class="fas fa-square-arrow-up-right fa-fw"></i>文章链接: </span><span class="post-copyright-info"><a href="https://jokerssssss9999.github.io/2025/12/11/200_%E8%B5%84%E6%B2%BB%E9%80%9A%E9%89%B4%E7%AC%AC%E4%BA%8C%E7%99%BE%E5%8D%B7(%E5%94%90%E7%BA%AA)/">https://jokerssssss9999.github.io/2025/12/11/200_%E8%B5%84%E6%B2%BB%E9%80%9A%E9%89%B4%E7%AC%AC%E4%BA%8C%E7%99%BE%E5%8D%B7(%E5%94%90%E7%BA%AA)/</a></span></div><div class="post-copyright__notice"><span class="post-copyright-meta"><i class="fas fa-circle-exclamation fa-fw"></i>版权声明: </span><span class="post-copyright-info">本博客所有文章除特别声明外，均采用 <a href="https://creativecommons.org/licenses/by-nc-sa/4.0/" target="_blank">CC BY-NC-SA 4.0</a> 许可协议。转载请注明来源 <a href="https://jokerssssss9999.github.io" target="_blank">殇</a>！</span></div></div><div class="tag_share"><div class="post-meta__tag-list"><a class="post-meta__tags" href="/tags/%E8%B5%84%E6%B2%BB%E9%80%9A%E9%89%B4/">资治通鉴</a></div><div class="post-share"><div class="social-share" data-image="/img/favicon.png" data-sites="facebook,x,wechat,weibo,qq"></div><link rel="stylesheet" href="https://cdn.jsdelivr.net/npm/butterfly-extsrc@1.1.6/sharejs/dist/css/share.min.css" media="print" onload="this.media='all'"><script src="https://cdn.jsdelivr.net/npm/butterfly-extsrc@1.1.6/sharejs/dist/js/social-share.min.js" defer></script></div></div><nav class="pagination-post" id="pagination"><a class="pagination-related" href="/2025/12/11/199_%E8%B5%84%E6%B2%BB%E9%80%9A%E9%89%B4%E7%AC%AC%E4%B8%80%E7%99%BE%E4%B9%9D%E5%8D%81%E4%B9%9D%E5%8D%B7(%E5%94%90%E7%BA%AA)/" title="199_资治通鉴第一百九十九卷(唐纪)"><div class="cover" style="background: var(--default-bg-color)"></div><div class="info"><div class="info-1"><div class="info-item-1">上一篇</div><div class="info-item-2">199_资治通鉴第一百九十九卷(唐纪)</div></div><div class="info-2"><div class="info-item-1">资治通鉴第一百九十九卷(唐纪) 唐纪十五太宗文武大圣大广孝皇帝下之下贞观二十二年（戊申、648） 唐纪十五唐太宗贞观二十二年（戊申，公元648年） 　　[1]夏，四月，丁巳，右武候将军梁建方击松外蛮，破之。 　　[1]夏季，四月，丁巳（初七），右武候将军梁建方击败松外蛮。 　　初，州都督刘伯英上言：“松外诸蛮暂降复叛，请出师讨之，以通西洱、天竺之道。”敕建方发巴蜀十三州兵讨之。蛮酋双舍帅众拒战，建方击败之，杀获千余人。群蛮震慑，亡窜山谷。建方分遣使者谕以利害，皆来归附，前后至者七十部，户十万九千三百，建方署其酋长蒙和等为县令，各统所部，莫不感悦。因遣使诣西洱河，其帅杨盛大骇，具船将遁，使者晓谕以威信，盛遂请降。其地有杨、李、赵、董等数十姓，各据一州，大者六百，小者二、三百户，无大君长，不相统壹、语虽小讹，其生业、风俗，大略与中国同，自云本皆华人，其所异者以十二月为岁首。 　　起初，州都督刘伯英上书言道：“松外各个蛮族暂时降附如今又叛乱，请求出兵讨伐，以打通朝廷通往西洱、天竺的道路。”太宗敕令梁建方征发巴蜀十三州兵马讨伐他们。松外蛮族首领双舍率众抵抗，建方将其击败，杀死俘获共有一千...</div></div></div></a><a class="pagination-related" href="/2025/12/11/198_%E8%B5%84%E6%B2%BB%E9%80%9A%E9%89%B4%E7%AC%AC%E4%B8%80%E7%99%BE%E4%B9%9D%E5%8D%81%E5%85%AB%E5%8D%B7(%E5%94%90%E7%BA%AA)/" title="198_资治通鉴第一百九十八卷(唐纪)"><div class="cover" style="background: var(--default-bg-color)"></div><div class="info text-right"><div class="info-1"><div class="info-item-1">下一篇</div><div class="info-item-2">198_资治通鉴第一百九十八卷(唐纪)</div></div><div class="info-2"><div class="info-item-1">资治通鉴第一百九十八卷(唐纪) 唐纪十四太宗文武大圣大广孝皇帝下之上贞观十九年（乙巳、645) 唐纪十四唐太宗贞观十九年（乙巳，公元645年） 　　[1]六月，丁酉，李世攻白岩城西南，上临其西北。城主孙代音潜遣腹心请降，临城，投刀钺为信，且曰：“奴愿，城中有不从者。”上以唐帜与其使，曰：“必降者，宜建之城上。”代音建帜，城中人以为唐兵已登城，皆从之。 　　[1]六月，丁酉（初一），李世攻打白岩城西南，太宗亲临城西北。城主孙代音暗中派遣心腹请求投降，约定唐兵临近城池，投刀斧为信号，而且说道：“我本人愿意投降，只怕城中有不投降的。”太宗将唐朝的旗帜交与来使，说道：“如决定投降的话，你可将此旗竖在城墙上。”孙代音如约竖旗，城中人以为唐朝军队已经登上城楼，于是都跟从孙代音投降。 　　上之克辽东也，白岩城请降，既而中悔。上怒其反覆，令军中曰：“得城当悉以人物赏战士。”李世见上将受其降，帅甲士数十人请曰：“士卒所以争冒矢石，不顾其死者，贪虏获耳；今城垂拔，柰何更受其降，孤战士之心！”上下马谢曰：“将军言是也。然纵兵杀人而虏其妻孥，朕所不忍。将军麾下有功者，朕以库物赏之，庶因将军赎此一城。”世...</div></div></div></a></nav><div class="relatedPosts"><div class="headline"><i class="fas fa-thumbs-up fa-fw"></i><span>相关推荐</span></div><div class="relatedPosts-list"><a class="pagination-related" href="/2025/12/11/001_%E8%B5%84%E6%B2%BB%E9%80%9A%E9%89%B4%E7%AC%AC%E4%B8%80%E5%8D%B7(%E5%91%A8%E7%BA%AA)/" title="001_资治通鉴第一卷(周纪)"><div class="cover" style="background: var(--default-bg-color)"></div><div class="info text-center"><div class="info-1"><div class="info-item-1"><i class="far fa-calendar-alt fa-fw"></i> 2025-12-11</div><div class="info-item-2">001_资治通鉴第一卷(周纪)</div></div><div class="info-2"><div class="info-item-1">资治通鉴第一卷(周纪) 周纪一 威烈王二十三年（戊寅、前403） 周纪一 周威烈王二十三年（戊寅，公元前403年） 　　[1]初命晋大夫魏斯、赵籍、韩虔为诸侯。 　　[1]周威烈王姬午初次分封晋国大夫魏斯、赵籍、韩虔为诸侯国君。 　　臣光曰：臣闻天子之职莫大于礼，礼莫大于分，分莫大于名。何谓礼？纪纲是也。何谓分？君、臣是也。何谓名？公、侯、卿、大夫是也。 　　臣司马光曰：我知道天子的职责中最重要的是维护礼教，礼教中最重要的是区分地位，区分地位中最重要的是匡正名分。什么是礼教？就是法纪。什么是区分地位？就是君臣有别。什么是名分？就是公、侯、卿、大夫等官爵。 　　夫以四海之广，兆民之众，受制于一人，虽有绝伦之力，高世之智，莫不奔走而服役者，岂非以礼为之纪纲哉！是故天子统三公，三公率诸侯，诸侯制卿大夫，卿大夫治士庶人。贵以临贱，贱以承贵。上之使下犹心腹之运手足，根本之制支叶，下之事上犹手足之卫心腹，支叶之庇本根，然后能上下相保而国家治安。故曰天子之职莫大于礼也。 　　四海之广，亿民之众，都受制于天子一人。尽管是才能超群、智慧绝伦的人，也不能不在天子足下为他奔走服务，这难道不是以礼作为礼...</div></div></div></a><a class="pagination-related" href="/2025/12/11/002_%E8%B5%84%E6%B2%BB%E9%80%9A%E9%89%B4%E7%AC%AC%E4%BA%8C%E5%8D%B7(%E5%91%A8%E7%BA%AA)/" title="002_资治通鉴第二卷(周纪)"><div class="cover" style="background: var(--default-bg-color)"></div><div class="info text-center"><div class="info-1"><div class="info-item-1"><i class="far fa-calendar-alt fa-fw"></i> 2025-12-11</div><div class="info-item-2">002_资治通鉴第二卷(周纪)</div></div><div class="info-2"><div class="info-item-1">资治通鉴第二卷(周纪) 周纪二 显王元年（癸丑、前368） 周纪二 周显王元年（癸丑，公元前368年） 　　[1]齐伐魏，取观津。 　　[1]齐国攻打魏国,夺取观津。 　　[2]赵侵齐，取长城。 　　[2]赵国入侵齐国，占领长城。 三年（乙卯、前366） 三年（乙卯，公元前366年） 　　[1]魏、韩会于宅阳。 　　[1]魏国、韩国在宅阳举行会议。 　　[2]秦败魏师、韩师于洛阳。 　　[2]秦国在洛阳击败魏国和韩国军队。 四年（丙辰、前365） 四年（丙辰，公元前365年） 　　[1]魏伐宋。 　　[1]魏国攻打宋国。 五年（丁巳、前364） 五年（丁巳，公元前364年） 　　[1]秦献公败三晋之师于石门，斩首六万。王赐以黼黻之服。 　　[1]秦献公在石门大败韩、赵、魏三国联军，斩首六万人。周王特地颁赏他绣有黑、白、青花纹的服饰。 七年（己未、前362） 七年（己未，公元前362年） 　　[1]魏败韩师、赵师于浍。 　　[1]魏国在浍地击败韩国和赵国军队。 　　[2]秦、魏战于少梁，魏师败绩；获魏公孙痤。 　　[2]秦国、魏国在少梁激战，魏国军队大败而逃，公孙痤被俘。 　　[3...</div></div></div></a><a class="pagination-related" href="/2025/12/11/003_%E8%B5%84%E6%B2%BB%E9%80%9A%E9%89%B4%E7%AC%AC%E4%B8%89%E5%8D%B7(%E5%91%A8%E7%BA%AA)/" title="003_资治通鉴第三卷(周纪)"><div class="cover" style="background: var(--default-bg-color)"></div><div class="info text-center"><div class="info-1"><div class="info-item-1"><i class="far fa-calendar-alt fa-fw"></i> 2025-12-11</div><div class="info-item-2">003_资治通鉴第三卷(周纪)</div></div><div class="info-2"><div class="info-item-1">资治通鉴第三卷(周纪) 周纪三 慎靓王元年（辛丑、前320） 周纪三 周慎靓王元年（辛丑，公元前320年） 　　[1]卫更贬号曰君。 　　[1]卫国国君再次把自己的爵位由侯降到君。 二年（壬寅、前319） 二年（壬寅，公元前319年） 　　[1]秦伐韩，取鄢。 　　[1]秦国进攻韩国，夺取鄢陵。 　　[2]魏惠王薨，子襄王立。孟子入见而出，语人曰：“望之不似人君，就之而不见所畏焉。卒然问曰：‘天下恶乎定？’吾对曰：‘定于一。’‘孰能一之？’对曰：‘不嗜杀人者能一之。’‘孰能与之？’对曰：‘天下莫不与也。王知夫苗乎？七、八月之间旱，则苗槁矣。天油然作云，沛然下雨，则苗勃然兴之矣。其如是，孰能御之！’” 　　[2]魏惠王去世，其子即位为魏襄王。孟轲前去拜见他，离开后对别人说：“襄王的样子就不像一个君主，和他接触也无法产生敬畏之感。他猛然问我：‘天下怎样才能安定？’我回答说：‘统一才能安定。’他又问：‘谁能统一？’回答：‘不滥杀人的人能统一。’‘谁愿意让他统一呢？’我回答说：‘天下的百姓都愿意。大王您知道禾苗吧，七八月间遇上大旱，禾苗都干枯萎靡。这时天上乌云密布，大雨滂沱，禾苗就生机勃...</div></div></div></a><a class="pagination-related" href="/2025/12/11/004_%E8%B5%84%E6%B2%BB%E9%80%9A%E9%89%B4%E7%AC%AC%E5%9B%9B%E5%8D%B7(%E5%91%A8%E7%BA%AA)/" title="004_资治通鉴第四卷(周纪)"><div class="cover" style="background: var(--default-bg-color)"></div><div class="info text-center"><div class="info-1"><div class="info-item-1"><i class="far fa-calendar-alt fa-fw"></i> 2025-12-11</div><div class="info-item-2">004_资治通鉴第四卷(周纪)</div></div><div class="info-2"><div class="info-item-1">资治通鉴第四卷(周纪) 周纪四 赧王中十八年（甲子、前297） 周纪四 周赧王十八年（甲子，公元前297年） 　　[1]楚怀王亡归。秦人觉之，遮楚道。怀王从间道走赵。赵主父在代，赵人不敢受。怀王将走魏，秦人追及之，以归。 　　[1]楚怀王逃脱看守，被秦国人发现，封锁通往楚国的道路。楚怀王从小路逃到了赵国，正逢赵主父外出在代郡，赵国官员不敢作主收留他。楚怀王又想逃奔魏国，却被秦国人追上，抓回秦国。 　　[2]鲁平公薨，子缗公贾立。 　　[2]鲁国鲁平公去世，其子姬贾即位为鲁缗公。 十九年（乙丑、前296） 十九年（乙丑，公元前296年） 　　[1]楚怀王发病，薨于秦，秦人归其丧。楚人皆怜之，如悲亲戚。诸侯由是不直秦。 　　[1]楚怀王发病，死在秦国。秦国送回他的灵柩，楚国人见了都十分悲痛，像死了自己的亲人一样。各国诸侯因此也对秦国不满。 　　[2]齐、韩、魏、赵、宋同击秦，至盐氏而还。秦与韩武遂、与魏封陵以和。 　　[2]齐、韩、魏、赵、宋五国共同出兵攻打秦国，到了盐氏地方即行撤回。秦国把武遂归还韩国，把封陵归还魏国，以求和解。 　　[3]赵主父行新地，遂出代；西遇楼烦王于西河而致...</div></div></div></a><a class="pagination-related" href="/2025/12/11/005_%E8%B5%84%E6%B2%BB%E9%80%9A%E9%89%B4%E7%AC%AC%E4%BA%94%E5%8D%B7(%E5%91%A8%E7%BA%AA)/" title="005_资治通鉴第五卷(周纪)"><div class="cover" style="background: var(--default-bg-color)"></div><div class="info text-center"><div class="info-1"><div class="info-item-1"><i class="far fa-calendar-alt fa-fw"></i> 2025-12-11</div><div class="info-item-2">005_资治通鉴第五卷(周纪)</div></div><div class="info-2"><div class="info-item-1">资治通鉴第五卷(周纪) 周纪五 赧王下四十三年（己丑、前272） 周纪五 周赧王四十三年（己丑，公元前272年） 　　[1]楚以左徒黄歇侍太子完为质于秦。 　　[1]楚国派左徒黄歇侍奉在秦国做人质的太子芈完。 　　[2]秦置南阳郡。 　　[2]秦国设置南阳郡。 　　[3]秦、魏、楚共伐燕。 　　[3]秦国、魏国、楚国共同进攻燕国。 　　[4]燕惠王薨，子武成王立。 　　[4]燕国燕惠王去世，其子即位为燕武成王。 四十四年（庚寅、前271） 四十四年（庚寅，公元前271年） 　　[1]赵蔺相如伐齐，至平邑。 　　[1]赵国派蔺相如进攻齐国，兵抵平邑。 　　[2]赵田部吏赵奢收租税，平原君家不肯出；赵奢以法治之，杀平原君用事者九人。平原君怒，将杀之。赵奢曰：“君于赵为贵公子，今纵君家而不奉公则法削，法削则国弱，国弱则诸侯加兵，是无赵也。君安得有此富乎！以君之贵，奉公如法则上下平，上下平则国强，国强则赵固，而君为贵戚，岂轻于天下邪！”平原君以为贤，言之于王。王使治国赋，国赋太平，民富而府库实。 　　[2]赵国一个收田租的小官赵奢到平原君赵胜家去收租税，他的家人不肯交。赵奢以法处置，杀死...</div></div></div></a><a class="pagination-related" href="/2025/12/11/006_%E8%B5%84%E6%B2%BB%E9%80%9A%E9%89%B4%E7%AC%AC%E5%85%AD%E5%8D%B7(%E7%A7%A6%E7%BA%AA)/" title="006_资治通鉴第六卷(秦纪)"><div class="cover" style="background: var(--default-bg-color)"></div><div class="info text-center"><div class="info-1"><div class="info-item-1"><i class="far fa-calendar-alt fa-fw"></i> 2025-12-11</div><div class="info-item-2">006_资治通鉴第六卷(秦纪)</div></div><div class="info-2"><div class="info-item-1">资治通鉴第六卷(秦纪) 秦纪一 昭襄王五十二年（丙午、前255） 秦纪一 秦昭襄王五十二年（丙午，公元前255年） 　　[1]河东守王稽坐与诸侯通，弃市。应侯日以不怿。王临朝而叹，应侯请其故。王曰：“今武安君死，而郑安平、王稽等皆畔，内无良将而外多敌国，吾是以忧！”应侯惧，不知所出。 　　[1]河东郡郡守王稽因犯通敌罪被判斩弃于市。应侯范睢为此闷闷不乐。昭襄王嬴稷在坐朝治事时发声长叹，范睢询问其缘故。昭襄王说：“现在武安君白起已死，郑安平、王稽等又都背叛了，国家内无良将，外却有许多敌国，我因此而忧虑！”范睢颇为恐惧，想不出用什么办法。 　　燕客蔡泽闻之，西入秦，先使人宣言于应侯曰：“蔡泽，天下雄辩之士；彼见王，必困君而夺君之位。”应侯怒，使人召之。蔡泽见应侯，礼又倨。应侯不快，因让之曰：“子宣言欲代我相，请闻其说。”蔡泽曰：“吁，君何见之晚也！夫四时之序，成功者去。君独不见夫秦之商君、楚之吴起、越之大夫种，何足愿与？”应侯谬曰：“何为不可！此三子者，义之至也，忠之尽也。君子有杀身以成名，死无所恨。”蔡泽曰：“夫人立功，岂不期于成全邪！身名俱全者，上也；名可法而身死者，次也；名辱而...</div></div></div></a></div></div></div><div class="aside-content" id="aside-content"><div class="card-widget card-info text-center"><div class="avatar-img"><img src="/img/favicon.png" onerror="this.onerror=null;this.src='/img/friend_404.gif'" alt="avatar"/></div><div class="author-info-name">布隆迪骑士</div><div class="author-info-description"></div><div class="site-data"><a href="/archives/"><div class="headline">文章</div><div class="length-num">300</div></a><a href="/tags/"><div class="headline">标签</div><div class="length-num">2</div></a><a href="/categories/"><div class="headline">分类</div><div class="length-num">0</div></a></div><a id="card-info-btn" target="_blank" rel="noopener" href="https://github.com/jokerssssss9999/"><i class="fab fa-github"></i><span>Follow Me</span></a></div><div class="card-widget card-announcement"><div class="item-headline"><i class="fas fa-bullhorn fa-shake"></i><span>公告</span></div><div class="announcement_content">个人随记</div></div><div class="sticky_layout"><div class="card-widget card-recent-post"><div class="item-headline"><i class="fas fa-history"></i><span>最新文章</span></div><div class="aside-list"><div class="aside-list-item no-cover"><div class="content"><a class="title" href="/2025/12/11/001_%E8%B5%84%E6%B2%BB%E9%80%9A%E9%89%B4%E7%AC%AC%E4%B8%80%E5%8D%B7(%E5%91%A8%E7%BA%AA)/" title="001_资治通鉴第一卷(周纪)">001_资治通鉴第一卷(周纪)</a><time datetime="2025-12-11T06:20:30.000Z" title="发表于 2025-12-11 06:20:30">2025-12-11</time></div></div><div class="aside-list-item no-cover"><div class="content"><a class="title" href="/2025/12/11/002_%E8%B5%84%E6%B2%BB%E9%80%9A%E9%89%B4%E7%AC%AC%E4%BA%8C%E5%8D%B7(%E5%91%A8%E7%BA%AA)/" title="002_资治通鉴第二卷(周纪)">002_资治通鉴第二卷(周纪)</a><time datetime="2025-12-11T06:20:30.000Z" title="发表于 2025-12-11 06:20:30">2025-12-11</time></div></div><div class="aside-list-item no-cover"><div class="content"><a class="title" href="/2025/12/11/003_%E8%B5%84%E6%B2%BB%E9%80%9A%E9%89%B4%E7%AC%AC%E4%B8%89%E5%8D%B7(%E5%91%A8%E7%BA%AA)/" title="003_资治通鉴第三卷(周纪)">003_资治通鉴第三卷(周纪)</a><time datetime="2025-12-11T06:20:30.000Z" title="发表于 2025-12-11 06:20:30">2025-12-11</time></div></div><div class="aside-list-item no-cover"><div class="content"><a class="title" href="/2025/12/11/004_%E8%B5%84%E6%B2%BB%E9%80%9A%E9%89%B4%E7%AC%AC%E5%9B%9B%E5%8D%B7(%E5%91%A8%E7%BA%AA)/" title="004_资治通鉴第四卷(周纪)">004_资治通鉴第四卷(周纪)</a><time datetime="2025-12-11T06:20:30.000Z" title="发表于 2025-12-11 06:20:30">2025-12-11</time></div></div><div class="aside-list-item no-cover"><div class="content"><a class="title" href="/2025/12/11/005_%E8%B5%84%E6%B2%BB%E9%80%9A%E9%89%B4%E7%AC%AC%E4%BA%94%E5%8D%B7(%E5%91%A8%E7%BA%AA)/" title="005_资治通鉴第五卷(周纪)">005_资治通鉴第五卷(周纪)</a><time datetime="2025-12-11T06:20:30.000Z" title="发表于 2025-12-11 06:20:30">2025-12-11</time></div></div></div></div></div></div></main><footer id="footer"><div class="footer-other"><div class="footer-copyright"><span class="copyright">&copy;&nbsp;2025 By 布隆迪骑士</span></div><div class="footer_custom_text">人生苦短，及时行乐！^ > ^</div></div></footer></div><div id="rightside"><div id="rightside-config-hide"><button id="readmode" type="button" title="阅读模式"><i class="fas fa-book-open"></i></button><button id="translateLink" type="button" title="简繁转换">繁</button><button id="darkmode" type="button" title="日间和夜间模式切换"><i class="fas fa-adjust"></i></button><button id="hide-aside-btn" type="button" title="单栏和双栏切换"><i class="fas fa-arrows-alt-h"></i></button></div><div id="rightside-config-show"><button id="rightside-config" type="button" title="设置"><i class="fas fa-cog fa-spin"></i></button><button id="go-up" type="button" title="回到顶部"><span class="scroll-percent"></span><i class="fas fa-arrow-up"></i></button></div></div><div><script src="/js/utils.js?v=5.5.1"></script><script src="/js/main.js?v=5.5.1"></script><script src="/js/tw_cn.js?v=5.5.1"></script><div class="js-pjax"></div><script defer="defer" id="fluttering_ribbon" mobile="true" src="https://cdn.jsdelivr.net/npm/butterfly-extsrc@1.1.6/dist/canvas-fluttering-ribbon.min.js"></script><script id="click-heart" src="https://cdn.jsdelivr.net/npm/butterfly-extsrc@1.1.6/dist/click-heart.min.js" async="async" mobile="true"></script><script async data-pjax src="//busuanzi.ibruce.info/busuanzi/2.3/busuanzi.pure.mini.js"></script></div></body></html>